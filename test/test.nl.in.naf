<NAF xml:lang="nl" version="v3">
  <nafHeader>
    <fileDesc creationtime="2014-11-04T00:00:00Z" title="Allerzielen" />
  </nafHeader>
  <raw><![CDATA[Allerzielen
Allerzielen is een hoogtijdag uit de rooms-katholieke traditie. Hij wordt gevierd op 2 november, de dag na Allerheiligen, waarmee deze dag nauw verbonden is.
Met Allerzielen worden de overledenen herdacht en wordt een requiemmis opgedragen. De nabestaanden plaatsen bloemen op het graf. Er worden in familiekring soms ook nog pannenkoeken gebakken.
Allerzielen stamt uit de Benedictijner kloostertraditie van Cluny, waar het waarschijnlijk in de tiende eeuw voor het eerst werd gevierd. In de dertiende eeuw kreeg het de naam Allerzielen. Wellicht is het een christianisering van het Keltische feest dat in de nacht van 31 oktober op 1 november werd gevierd, in de Keltische kalender de nieuwjaarsnacht waarbij het oude jaar werd begraven en een nieuw jaar " uit het graf opstond ".
Ook Halloween, tegenwoordig concurrent van Allerzielen, heeft dezelfde oorsprong.
Zie ook
Allerheiligen
Dag van de Doden
kalender]]>
  </raw>
</NAF>
